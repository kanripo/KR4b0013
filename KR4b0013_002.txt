# -*- mode: mandoku-view; -*-
#+TITLE: 昭明太子集
#+DATE: 2015-08-30 11:48:15.744385
#+PROPERTY: ID KR4b0013
#+PROPERTY: BASEEDITION SBCK
#+PROPERTY: JUAN 卷二
<pb:KR4b0013_WYG_002-1a>¶
欽定四庫全書¶
　昭明太子集巻二¶
　　　　　　　　　　　　　梁　蕭統　撰¶
　　七¶
　　　七契¶
奚斯逸士肥遁棄榮蓮峰於焉剗跡灌水是用庇形口¶
不悦於五味心不娯於八聲鄙巢父之稱哲笑蘇門之¶
為英鵠蓋龍旂初不闗意鳯吹鼉鼓終不屑情跨四海¶
<pb:KR4b0013_WYG_002-1b>¶
而擅美邁三古而振名居山林而不返終無慮而無營¶
於是辯博君子詞若湧泉言踰却秦之魯辯超稷下之¶
田欲抑則大鵬垂翅欲抗則尺鷃冲天聞逸士之懷寶¶
乃拂衣而造焉駕兩驂之如手乗輕車之若流爰自畿¶
甸徑造山周傍瞻虹見俯眺雲浮鳴禽聒耳零霧蔽眸¶
唯一壑之為阻無三逕之可求於是披榛陟路援蘿踐¶
㠋雖跋涉而不休覩逸士之所託其為居也寂焉而靡¶
所聴瞑然而無所曕三椿蔓户八桂攅簷蓽門鳥宿圭¶
<pb:KR4b0013_WYG_002-2a>¶
竇狐潜風來室搖霧下牕霑實人跡之罕至逸士於此¶
而獨淹¶
君子曰蓋聞智士不希捐介仁者莫有迷邦傅説終受¶
殷爵吕望遂啟齊封余敬吐誠而畢慮子能留志而見¶
從乎逸士曰鄙人固陋自潜幽藪必枉話言敬聆金口¶
君子曰若夫夾鍾之節春景依遲碧樹初蘂綠草含滋¶
春臺之樂信矣熙熙於是百金之士萬鍾之家招搖隆¶
富徵集豪華駕紫騮之馬乗青蓋之車出自高宇行無¶
<pb:KR4b0013_WYG_002-2b>¶
狹斜陶嘉月而結交游藉芳辰而宴朋友望宜春以隨¶
肩入長楊以㩦手金盤薦美藉之珍玉杯沉縹清之酒¶
義用和神事非爽口於是娯樂未終留光將夕飛觴引¶
滿奮袖舉白投轄安坐歡甚促席以㑹雕蟲之賓加有¶
清談之客論同炙輠藻若陵雲戴慿不能髙其説相如¶
不能擅其文無𤣥不折無細不分搦簡玉振下筆蘭芬¶
乃亦六郡莫擬非直三蜀蔑聞屬虞泉氣晩朗月潜曜¶
清巵未䦨宵景方照竒舞逓作名謳斯召約綽妍&KR1086;嬋¶
<pb:KR4b0013_WYG_002-3a>¶
嫣宜笑綺縠風吹珠璣星耀齊竽颺參差之響趙瑟奏¶
鏗鏘之妙兹亦遊讌之至娯子能偕此而為樂乎逸士¶
曰輕蕩遊觀非予所躭得性行樂從好山南¶
君子曰輔性和神實惟至味非直方今見重乃亦自古¶
攸貴不周之和調腸補胃雜以龍肝玃炙豹舌猩唇劉¶
氏之醢范公之鱗鶬出雲際鱘來江岷蒲菹芬馥古聖¶
所珍其酒則蒼梧九醞中山千日取譬湛露擬之飴蜜¶
百味交馳三雅間出若其珍異則修筵斯溢千品萬類¶
<pb:KR4b0013_WYG_002-3b>¶
不可詳悉西母靈桃南楚萍實東陵之𤓰北燕之栗湖¶
畔之柿江隂之橘張掖白奈恒陽黄棃河東洗犬隴蜀¶
蹲鴟竝怡神甘口窮美極滋加以伊公調和易氏燔爨¶
傳車渠之椀置青玉之案瑤俎既以麗竒雕盤復為美¶
玩子能與予而享之乎逸士曰甘膬腸腐五味口爽伊¶
人素蓄無羡方丈¶
君子曰千里之駒出自余吾伯樂所選伏波所模通肩¶
合相平腹應圖激電比速躡景競驅騰黄弗敢擬駿赤¶
<pb:KR4b0013_WYG_002-4a>¶
兎莫與爭途異態連踡竒姿猗倚逸足驟反雲移未駛¶
形函遊華日不暇徙廼飾金羈之昭晣加以玉鞍之輝¶
煥連乾麗靡輕蘇燦爛逸氣既為勝矚美飾重成壮觀¶
蹄蹶紅塵膺流絳汗風起龍驤灰聲鳥散自古迄今人¶
誰不玩逸士能就予而乗之乎逸士曰遊逸輕佻䇿馬¶
爭驅粤今樂靜豈能感娯¶
君子曰光形飾體莫過鮮衣冠鵕䴊之長纓若曽雲之¶
零霏琅玕珩珮言飾于背飄颺輕裾是用曜軀方空之¶
<pb:KR4b0013_WYG_002-4b>¶
綬弱紈之蕉暑纔炙而已却風未至而先搖既唯照麗¶
兼以輕鏘似朝霞之發彩若夕景之舒光至夫杪秋既¶
謝寒緒中人則輕狐稱美豐貂表珍斯乃赤也所以去¶
魯孟嘗所以出秦步光之妙櫑具之華君子武備所用¶
禦邪標以珠玉飾以蓮花其任則百冶精鋭利擬秋霜¶
豈止在身為美服襲稱臧固乃龍躍於襄水見氣於南¶
昌幽通神化其妙難詳將與逸士服之以相徉逸士曰¶
紾絺避暑緼袍禦冬鮮麗綺靡未之或從¶
<pb:KR4b0013_WYG_002-5a>¶
君子曰是有喬桐抽葉青葱結根善地擢榦華嵩栖鳯¶
曽山之側藏龍平陵之東拂靉靆之髙雲鼔捎殺之雄¶
風苕亭萬仞實造天中乃使匠石運斤班輸琢錘製起¶
𤣥修形踰綠綺與金石而鏗鏘共絲竹而曼靡托北方¶
之佳人命髙樓之杞氏間以巴隴才僮邯鄲妙妓騁獸¶
為之輟馳飛禽為之不徙加以荆和之飾照耀柘絲之¶
絃激揚三聲吐韻四結流唱辭高薫奏響溢芝房竹來¶
嶰谷律寫歸昌再鼓而𤣥鶴集九成而儀鳯翔初音魚¶
<pb:KR4b0013_WYG_002-5b>¶
踊餘妙繞梁何止田文慨慷劉靖傷心而已哉中山清¶
曲若折而和揚美目以流眄啟玉齒而安歌歌曰陽阿¶
奏兮激楚流望洛水兮有好仇從輕櫂兮汎龍舟將與¶
逸士陟彼華堂憇諸閎館玉宇明華文階燦爛璇題昭¶
晰珠簾彪煥身託瑇瑁之筵目寓瓊華之玩且以悦諸¶
和性之樂豈非綺麗之觀哉逸士曰居兹四郭寧辨五¶
音靡曼不極君子弗欽雖聞贍辭之鋭無㑹野人之心¶
君子曰白藏肅殺天高野清玉樹始落金蘂初榮幕鷰¶
<pb:KR4b0013_WYG_002-6a>¶
北反沙雁南征實秋収之美節將挍獵以娯情使櫪無¶
伏馬巷靡遺行執戈於芊眠之野彎弧於曠浪之隂養¶
由輕盼則林摧鷙獸蒲且效技則虛下翔禽騰猿蹷其¶
足虓虎不擇音掩兎轔鹿既蔑古之烏有填坑滿谷亦¶
𦕈昔之上林至於輕繳纔飛則連鴻解羽微纎始放則¶
並鱗失波豈論𤣥泉之則寧願將翺之歌弭節言旋禽¶
不可算周旋眺覽足為京觀子雖山栖其從此玩逸士¶
曰解網垂仁殷王美則聞聲不食孔聖淑音害蠢類而¶
<pb:KR4b0013_WYG_002-6b>¶
為樂豈君子之用心¶
君子曰蓋聞地美養禾君仁愛士澤被無垠光照郊鄙¶
蒲輪必鄒魯之儒宗紆青必洛陽之才子大漢愧得人¶
之盛有周慙以寧之美萬國若翕從四海同使指刑措¶
弗用囹圄斯虛既講禮於太學亦論詩於石渠戈有載¶
戢史無絶書銅律應度玉燭調和黄髪擊壤青衿興歌¶
元帥竒士庠序鴻生求禮儀之汲汲行仁義之明明隆¶
采椽之義却瑇瑁之榮當朝有仁義之睦邊境無烟塵¶
<pb:KR4b0013_WYG_002-7a>¶
之驚信如四氣明並三光㕑莆挺茂堦蓂吐芳瑞鹿摛¶
素祥熊耀黄靈禽樂囿儀鳯栖堂太平之瑞寶鼎樂協¶
之應玉羊丹烏表色玉露呈瀼野絲垂木嘉苗貫桑固¶
以徳苞子姒道邁虞唐六合寧泰四宇咸康不煩一㦸¶
東甌膜拜詎勞一卒西域獻琛鹿蠡稽顙以悛惡樓蘭¶
面縳而革音吾皆去鼻飲之穴棄烏舉之深固以澤流¶
無外恩被遐方福比嵩岱道則穹蒼豈有聞若斯之化¶
而藏其皮冠哉逸士曰鄙人寡識守節山隅不聞智士¶
<pb:KR4b0013_WYG_002-7b>¶
之教將自潜以糜軀請伏道而從命願開志以滌慮¶
　　　七召¶
假是先生負兹勁逞状羣飛之喪侣似獨行之迷逕神¶
忽忽而若忘意衝衝而不定鑒丹綠其無主聞鐘鼓以¶
失聴至乃冬霰積庭室靡人聲春花滿野地無行者圜¶
堵常閉曲突無烟同生芻之暫有共死灰之壹燃篤論¶
公子聞而崛起雖道術之可忘亦切磋之所恥命徒御¶
以絡繹將有事於巖中車煜爚而流水馬泮渙以追風¶
<pb:KR4b0013_WYG_002-8a>¶
乃踰汗漫入䝉蘢至深潭之瀴溟有洞室之穹崇居隱¶
磷而出沒望嶔岑而下上竹距石以斜通水韻松以含¶
響地不寒而蕭瑟日無雲而矘朗於是整容投刺倒屣¶
排門揚眉就席舉袂而言曰若五秀禀其生靈六情通¶
其愛惡憎共集於鄙老嗜同歸於美樂今足下羣鳥獸¶
以為娯處貧賤而不怍欲賓實於孤介乃貽譏乎隕穫¶
至乃喀喀死于道邊瞀瞀填乎溝壑削松筆以畫虎鼓鉛¶
刀而刻鵠身既勞而不見事何感而莫懲欲模名於帶¶
<pb:KR4b0013_WYG_002-8b>¶
索豈知命於泥繩何異走長衢以避影煎流水以求氷¶
今欲道足下以衛生之秘術怡神之妙道譬之愈疫於¶
寒植同起尸於仙草寧願聞乎先生曰有為之生已逼¶
無益之慮常勞若見明於礙滯幸求救於肓膏¶
公子曰千門始搆百堂洞啟激洛開渠疏山抗陛延袤水陸曠¶
望東西下臨江海上屬雲霓百丈杳㝠以飛跨九層鬱¶
律以階梯步三休而更迥塗中宿而方迷雕墻屈曲以¶
交互網户周流以重積既隂涔而影響亦呌嘯而辟易¶
<pb:KR4b0013_WYG_002-9a>¶
沙板金鋪紫柱玉舄煒煌熻赩硱磳博敞圖雲霧之蔽¶
虧状神仙之來徃璧璫自耀珠綴恒響蜉蝣動而晝喧¶
熠燿飛而夜朗既臨下以寥泬亦慿高而泱漭聞疾雷¶
於階陛弄犇星於帷幌亘以曲堂周以洞房北負連闥¶
南注長廊綺疏交映鏤檻相望鷰飛蓮井日照杏梁陽¶
鳥鶱其將動雲鳯矯而欲翔若乃浚沼開源延石崇壤¶
擬崑閬之㠨&KR1293;比滄溟之瀇瀁其中則有桂宫栢寢呉¶
臺柘館複道耿介而連雲阿閣穹隆而仰漢望虬欄之¶
<pb:KR4b0013_WYG_002-9b>¶
映水見丹鶴之出岸艷草竒色嘉樹珍名長生靈壽男¶
華女貞河柳垂葉山榴發英翫竒花之春滿摘甘實於¶
夏成此實宫苑之壮麗豈能從我而為榮先生曰多言¶
反道辯口傷實懼貽弊於蔀家且自安乎容膝¶
公子曰銅瓶玉井金釡桂薪六榖九鼎百葉千珍熊蹯¶
虎掌雞跖猩唇䲋魚兩味𤣥犀五肉拾卵鳯巢剖胎豹¶
腹三臠甘口七菹愜目蒸餅十字湯官五熟海椒魯豉¶
河鹽蜀薑劑水火而調和糅蘇榝以芬芳麟脯追復而不¶
<pb:KR4b0013_WYG_002-10a>¶
盡犢魚稍割其無傷黿羮流歠蚔醤先嘗鱠温湖之美¶
蚶切丙宂之嘉魴落俎霞散逐刃飛揚輕同曳蠒白似¶
飛霜蔗有盈丈之名桃表兼斤之實杏積魏國之貢菱¶
為鉅野所出衡曲黄梨汶垂蒼栗隴西白榛湘南朱橘¶
荔枝沙棠蒲萄石蜜𤓰稱素腕之美棗有細腰之質並¶
抗吻以除煩亦咀牙而消疾於是三雅陳席百味開印¶
玉几星稀蘭英縹潤既夷志於坎&KR0452;亦懷忘於鄙恡此¶
蓋滋㫖之極珍豈能從予而共進先生曰不貴媮食寧¶
<pb:KR4b0013_WYG_002-10b>¶
甘醇酒既深悟於腐腸豈自迷於爽口¶
公子曰秦氏獨立燕姝絶世如短如長不穠不細信耳¶
目之妖冶乃古今之佳麗妍姿豔逸淑性閑華效施顰¶
於宋里經墮馬於梁家折纎腰以微步呈皓腕乎輕紗¶
臨池正領拂鏡看花觀堵墻以䬃㳫傾城國以諠譁墨¶
欲歸而抽軫惠將返而迴車至乃鄭衛繁聲抑揚絶調¶
足使風雲變動性靈感召擊哀響則春臺之人愴焉而¶
雪泣起歡情則崩城之婦嫣然而微笑嶰谷調鳯之竹¶
<pb:KR4b0013_WYG_002-11a>¶
龍門獨鵠之柯綠珠絳樹宋子韓娥青春婉娩上客經¶
過開洞房以命賞召才人而合宴舉輕幔以徐來隔珠¶
簾而可見牀披珠象簟展羅薦聴促柱之方進聞簧聲¶
之始囀步想象以頓足腕蹣連而拂面托斜視於遺簪¶
寄含情而舉扇俄而夕烏東反落日西懸綺霞映水娥¶
月昇天解鴛鴦之繡被拂距蛩之長氊燭羽幃而動爛¶
薫蕙帳而微烟願横施以自昵脱斜領於君前此乃聲¶
色之妖蕩將不從我而留連先生曰淫聲非篤論之㫖¶
<pb:KR4b0013_WYG_002-11b>¶
麗色本余情所棄伐國不問仁人此言從何而至¶
公子曰歲晩農休時閒務隙山火已燎野霜初白聊效¶
殺於秋冬乃從禽於草澤蜀地五丁齊國二子氣動山¶
漂汗揮雨起渥洼流赭蘭池照血躡飛影於未形赴犇¶
星於欲&KR0781;革車隱隱轂騎闐闐鼓譟諠而振地烝徒駭¶
而聒天割玉之刀飲石之箭罝羅布其一目罟網周及¶
三面犬號驤螭鷹名奔電暫離已合忽隱仍見赴逈超¶
危衝林跋援草隨足起山從眼轉跨躡岡澗電舉陵陸¶
<pb:KR4b0013_WYG_002-12a>¶
鳥不及飛獸不遑伏既前轥而後赴亦左排而右蹴跖¶
實駭而自救騰虛亂而相撲視灑血之丹地見飛毛之¶
暗目傍窮劫剞勢極搜求文皮坐裂膬尾生抽手覊鐵¶
頂足批銅頭象折牙而陵遽貊拉齒而夷由擒高樓之¶
度索走大樹之神牛鴈聞弦而跕跕猨抱木而啾啾笑¶
楚王之雲夢恥漢帝之中流此武材之矯猛豈能從我¶
而畋遊先生曰馳騁傷仁好殺非勇幸廣内之豐樂何¶
禽荒之足重¶
<pb:KR4b0013_WYG_002-12b>¶
公子曰踆烏始照宫槐遽而欲舒顧兎纔滿庭英紛而¶
就落譬光影於飛浮比生靈於栖託擾擾摩肩轔轔方¶
駕立怵迫於毁譽獨慇勤於用舍嗟向有而今無歎後¶
榮而前謝清歌雅舞暫同於夢寐廣厦高堂俄成於幻¶
化若夫洗精服食慕道遊仙尋玉塵於萬里守金竈於¶
千年三尸可度九轉難傳飛騰水陸咀嚼靈𤣥若乃壁¶
上真辭枕中秘要彈壓神鬼吐納靈妙既變醜以成妍¶
亦反老而為少虬駕夭矯而出沒電裳諷沓而容與接¶
<pb:KR4b0013_WYG_002-13a>¶
鵠馭於後乘追鳯簫於前侣雨散漫以霑服雲霏微而¶
襲宇瞰芝闕以窈窕見玉臺之相拒蓋排烟而漸滅旌¶
拖風而未舉值解佩於江濱逢弄珠於漢渚薄遊𤣥圃¶
弭節太華列神童於羽帳侍玉女於仙車澗採兮危實¶
苑㧞兮迥花聴弱水之晨浪望崑山之夕霞窮北辰而¶
比壽指中岳以為家此神仙之恍惚豈從我而蠲邪先¶
生曰捕影之言莫測繫風之論難盡未嘗留意於死生¶
豈復稍論於椿菌¶
<pb:KR4b0013_WYG_002-13b>¶
公子曰洙泗遺文鄒魯餘烈其道未遠其風不絶方領¶
圓冠金口木舌談章句之遠㫖搆紛綸之雅説陳五禮¶
明六詩貫穿微妙辨析毫釐既待問以重席亦覃思而¶
下幃醞藉愷悌和樂緝熙生徒肅肅賓友師師並接衽¶
以聞道俱援手而受辭心絶内戰事無外慾横經者比¶
肩擁箒者繼足醜申韓之法令陋桓文之風俗六郡凑¶
其衣冠五陵窮其軌躅信斯文其若水實斯人之如玉¶
若夫珠璣産於蚌蛤珪璧出於山淵未有玉不瑩而為¶
<pb:KR4b0013_WYG_002-14a>¶
寶人無學而稱賢蓋持身之管籥進徳之舟船響如鐘¶
而待叩明似鏡而常懸此見重於經術寧降志於吾賢¶
先生曰誠此言之甚美比斯道之為曠恥見嘲於腐儒¶
豈求珍於席上¶
公子曰我大梁之啟基方邃古而無匹先天定始比殷¶
周而餘裕揖讓受終考唐虞而不失道徳有序憲章咸¶
秩六府孔修百司盡畢搜求儒雅招拾遺逸旰食思治¶
雖聞於昔談昧旦臨朝乃見乎兹日蕩蕩薫風泱泱¶
<pb:KR4b0013_WYG_002-14b>¶
大典道含𢎞而廣被澤汪濊而傍闡採輿人之片言納¶
匹夫之小善事在微而畢照言無幽而不顯若夫下車¶
布徳伐罪弔民風無偃稼雨不破塵覩勝殘於期月見¶
成俗於浹辰含羣生兮如海養萬類其猶春鄉無豕食¶
之禄野靡狼顧之民樵者目金而知恥耕夫讓畔以成¶
仁何大庭之足競豈栗陸之能隣璧水道庠序之風石¶
渠啟珪璋之盛竒士輻凑而騁足異人間出而効命小¶
大之獄無寃民翾飛之物無夭性故能睦之以九世齊¶
<pb:KR4b0013_WYG_002-15a>¶
之以七政坦坦恢恢巍巍赫赫政徳洽於霜風教義窮¶
於足迹望雲氣而欵闗候海水而重譯所謂府不輟貢¶
史無虛帛天瑞磊砢而相尋地符氛氲而不少収六穗¶
於征賦翫九莖於池沼三足應感而來儀一角知時而¶
自擾映景星於初月聆鳯音於將曉若乃亭毒不疵合¶
天地而竝施陶鈞日月與造化而同功故非言辭之可¶
具盡筆札之所能窮懷真獨徃之夫犇走而從事滅迹¶
藏名之士顛倒而向風二漢有同於兒戲魏晉無礙於¶
<pb:KR4b0013_WYG_002-15b>¶
胷中言未畢先生攝衣而起曰子前所説似玉巵之無¶
當徒費辭而難領譬由背日而視秋毫却行而求鄢郢¶
一聞皇王之盛則豁然神悟而理攄志無時而可巻邦¶
有道而宜舒敢以淺智請從後車¶
　　令¶
　　　荅𤣥圃園講頌啟令¶
得書并講頌首尾可觀殊成佳作辭典文豔既溫且雅¶
豈直斐然有意可謂卓爾不羣覽以迴環良同愈疾至¶
<pb:KR4b0013_WYG_002-16a>¶
於䨇因八辯彌有法席之致銀草金雲殊得物色之美¶
吾在原之意甚用欣懌遲面乃悉此不盡言統報¶
　　　與東宫官屬令¶
威明昨宵奄復殂化甚可痛傷其風韻遒上神峰標暎¶
千里絶迹百尺無枝文辯縱横才學優贍跌宕之情彌¶
遠濠梁之氣特多實俊人也一爾過隙永歸長夜金刀¶
掩芒長淮絶涸去歲冬中已傷劉子今兹寒孟復悼王¶
生俱徃之傷信非虛説¶
<pb:KR4b0013_WYG_002-16b>¶
　¶
　¶
　¶
　¶
　¶
　¶
　¶
　昭明太子集巻二¶
