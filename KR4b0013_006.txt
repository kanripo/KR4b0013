# -*- mode: mandoku-view -*-
#+TITLE: 梁昭明太子文集
#+DATE: 2015-09-23 10:17:28
#+PROPERTY: LASTPB  <md:KR4b0013_WYG_001-1a>
#+PROPERTY: JUAN 6



<pb:KR4b0013_SBCK_006-1a>
昭明太子集序
昭¶明集世鮮槪見余得之百泉皇甫公者
又多訛闕未整乃正之升菴楊公木涇周
公間以巳意訂補亦畧成書三復遺篇如
&KR0023;罕寳乃&KR0531;之齋中傳諸其人爲之叙曰
昌暉轂運景緯珠聮貞曜旣陳人文斯著
洎夫羲繩啓緒前畫之㫖聿宣媧簧嗣音
元聲之律由起斯文漸開源流浸廣&KR0078;禮
<pb:KR4b0013_SBCK_006-1b>
孔書日光璣燦茲天縱之大猷非詡藝者
之並觀也若夫澤畔騷人杼幽情于蘭&KR0649;
周南太史&KR0009;國典于方聞理䆒人倫言殚
物&KR0100;燿壁炳奎吐色花于淹筆雕龍翼鳳
發池草于謝篇亦有柱史之經園吏之談
綺若縷氷技同琢玉然皆義舉寸長秀竒
各出未有並包衆美道存一貫者也昭明
太子氣禀二儀道周萬物孝隆問&KR0230;學延
<pb:KR4b0013_SBCK_006-2a>
愽望爰始貴游雅崇經術漱潤靈丘䆒元
精于五始擢芳藝苑綜玄乗于群言序述
閎深翰詞繁郁風動記牋之敏雲飛表議
之才舞詠方滋摧&KR0289;莫擬豈止春葩秋&KR0382;
變態因時椎輪増氷麗&KR0160;效物而已㢤&KR0002;
乃緣情體物則大希聲莫不超挺&KR0790;興妙
㧞神思和塤箎而比韵式金玉以流輝是
又足以黼黻乎卿雲而芒耀乎化日矣加
<pb:KR4b0013_SBCK_006-2b>
以德本深搆妙果獨髙鹿苑三乗之宏愽
並契貞如尼園八蔵之沈秘咸窮正覺頓
宣二諦功被三祗圎明燁若珠吞顯了義
隨鏡照洞明無相開示南宗斯理觀之冲
規由圎智之上根也(滿)螢爝末光蛙井拘
虛握玩斯文有欣永日故述讃玄脩以附
其後庶將來哲同鍳愽記云爾　嘉靖乙
卯午月雲南按察使前進士成都周满譔
